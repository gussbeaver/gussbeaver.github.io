---
layout: post
title:  "Consigli generali sulla fermentazione"
categories: [ fermentazione ]
image: assets/images/fermentazione-carote-06.jpg
tags: [fermentazione]
comments: false
---
Alcuni consigli e note, in ordine sparso, sulla pratica della fermentazione.

#### Contenitori

- Il **vaso** deve avere la **bocca grande** per facilitare l'inserimento degli ingredienti, e per poterli pressare oppurtunamente in modo che non galleggino nel liquido.
La chiusura può essere ermetica o meno, non è fondamentale.
- Il vaso ed il suo coperchio devono essere puliti, non necessariamente sterilizzati.

#### Bollicine e gas

- Già dai primi giorni si vedranno bollicine in superficie, indice del fatto che la fermentazione è partita.
- Alcune fermentazioni producono molto **gas** durante la prima settimana. Potrebbe essere utile far **sfiatare** brevemente il vaso se si teme che la pressione interna possa farlo scoppiare. E' un evento molto raro, anche perché la chiusura dovrebbe essere perfettamente ermetica. Sicuramente facendo sfiatare si riporta ossigeno nel vaso, e questo non è positivo per la fermentazione. *Provate con o senza sfiatare, e fate esperienze.*

- E' probabile che la formazione di gas all'interno del vaso possa provocare la **fuoriuscita di liquido**. Nessun problema, è normale. Utile tenere il vaso su un vassoio che possa raccogliere tale liquido.

#### Patina bianca o muffe in superficie

- Se si formano delle **piccole muffe** in superficie non significa che la fermentazione sia fallita. Basta eliminarle, eventualmente con la parte superficiale degli ingredienti.
- Se si forma una patina biancastra in superficie non significa che la fermentazione sia fallita. Si tratta di **lievito kahm**. Non è nocivo per la salute, ma è consigliabile rimuoverlo perché potrebbe formare la base per delle muffe.

#### Altre note

- L'**aglio** all'interno del vaso potrebbe diventare **bluastro**. Fenomeno naturale che non rende nocivo l'aglio o la fermentazione.

