---
layout: post
title:  "Produzione casalinga di germogli"
categories: [ germogliazione ]
image: assets/images/germogli_lenticchie.jpg
tags: [featured, germogliazione, germogli, verdure]
comments: false
---
In questo articolo vediamo un modo semplice di produrre germogli in casa.

##### Strumenti

- vaso di vetro, con almeno 2 litri di capienza
- pezzo di stoffa per coprire il coperchio del vaso
- elastico per trattenere il pezzo di stoffa

##### Ingredienti

- semi da germogliare
Per iniziare consiglio fagioli verdi mung biologici o lenticchie biologiche.
Poi con il tempo e l'esperienza, si può sperimentare con altri semi.

##### Preparazione

- Mettere a bagno i semi per qualche ora; il tempo varia a seconda del tipo di seme. I fagioli mung o le lenticchie possono essere messi a bagno per una notte.
- Dopo l'ammollo, lavare i semi in acqua fresca. Eliminare l'acqua residua e metterli nel vaso di germogliazione.
- Coprire il vaso con il pezzo di stoffa, fissandolo con l'elastico.
- Porre il vaso in un contenitore, con l'apertura verso il basso, affinché l'eventuale acqua residua posso uscire senza formare ristagno che potrebbe provocare muffe. Porre il vaso a 45° rispetto al ripiano: l'aria deve poter passare attraverso il pezzo di stoffa.
- Posizionare il vaso in modo che non riceva direttamente i raggi del sole. Non occorre posizionarlo al buio.

![vasi per germogliazione]({{ site.baseurl }}/assets/images/vasi-germogliazione.jpg)

##### Risciacquo dei semi in germogliazione (2 volte al giorno)

- Togliere la stoffa.
- Mettere acqua nel vaso.
- Agitare.
- Eliminare l'acqua posizionando un colino sull'apertura del vaso.
- Sistemare di nuovo il pezzo di stoffa e l'elastico.
- Riposizionare il vaso.

##### Durata della germogliazione
I tempi di germogliazione dipendono dal tipo di seme e dalla temperatura. Comunque bastano pochi giorni. Si può decidere di consumare i germogli quando appaiono le prime foglioline verdi.

![germogli in vaso]({{ site.baseurl }}/assets/images/germogli-in-vaso.jpg)
