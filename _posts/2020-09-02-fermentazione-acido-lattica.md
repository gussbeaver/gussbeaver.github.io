---
layout: post
title:  "La fermentazione acido-lattica"
categories: [ fermentazione ]
image: assets/images/fermentazione-carote-02.jpg
tags: [featured, fermentazione]
comments: false
---
La **fermentazione acido-lattica** è un tipo di fermentazione dovuta principalmente ai batteri dell’acido lattico o **lattobatteri**. Nonostante il nome, questi batteri non sono necessariamente legati alla fermentazione del latte.

I lattobatteri producono **acido lattico** (abbassando il pH all'interno del vaso) e composti quali le **batteriocine**.
Questo crea un ambiente sempre più inospitale per microrganismi nocivi e più adatto alla proliferazione di altri lattobatteri ... che a loro volta producono altro acido lattico e batteriocine.
Questo ciclo virtuoso crea via via, all'interno del vaso, un ambiente sempre più sicuro.

#### Fermentazione acido-lattica delle verdure

Iniziamo col dire che molti microrganismi sono naturalmente presenti sulle verdure.

La fermentazione inizia con l'aggiunta del sale: la quantità deve essere adeguata a creare le condizioni ideali ad alcuni lattobatteri e contemporaneamente inospitali per i microrganismi nocivi. In genere è consigliabile non scendere sotto la quantità del 2,5% in peso rispetto al totale del contenuto del vaso.

Possiamo distinguere due fasi principali.

Nella **prima fase**, che in genere dura 1 o 2 giorni, i microrganismi che tollerano il sale e che crescono in presenza di ossigeno proliferano prima. Consumano tutto l'ossigeno presente nel vaso, e questa situazione fa partire la fase successiva.

Per aiutare il passaggio dalla prima alla seconda fase, nel vaso deve essere presente una quantità minima di ossigeno (riempirlo il più possibile) e la chiusura deve impedire l'ingresso continuo di ossigeno.

Nella **seconda fase**, che può durare dalle 3 alle 8 settimane, si susseguono diverse specie di lattobatteri. In assenza di ossigeno e in ambiente acido, profilerano e contribuiscono ad aumentare ulteriormente il contenuto di acidi, facendo abbassare sempre più il pH sino a valori di 3,4 / 3,6.

